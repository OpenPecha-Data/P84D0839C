佛告迦葉。譬如大雪山王出生上好藥草。能治一切諸病。修合服食。無復心疑決定得差。迦葉。如是若彼菩薩所有智藥能療一切眾生煩惱諸病。菩薩以平等心普施一切有情。服者無復疑惑病即除愈。我今於此而說頌曰。譬如大雪山
出生上妙藥療治一切病 若有服之者獲差勿復疑 佛子亦如是出生妙智藥 能療一切人煩惱生老病 平等而賜之所有服食者 無疑決定差

