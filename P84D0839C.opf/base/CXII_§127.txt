佛告迦葉。譬如貧人家無財利。自發其言告眾人曰。我家之內有大庫藏財物盈滿。迦葉。於意云何。此貧人言是事實不。迦葉白言。不也世尊。佛言。迦葉亦復如是。彼沙門婆羅門自無戒德而復發言。我身具大德業。此言不實是事難信。我今於此而說頌曰。譬如貧窮人
言自有庫藏盈滿七珍財 彼語不相應沙門婆羅門 虛妄亦如是三業無清淨 自言具戒德

