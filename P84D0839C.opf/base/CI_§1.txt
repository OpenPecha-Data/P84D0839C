爾時尊者大迦葉波。在大眾中安詳而坐。爾時世尊。告迦葉言。有四種法。破壞菩薩智慧。迦葉白言。四種法者。其義云何。四種法者。一者於佛教法而生輕慢。二者於法師處憎嫉法師。三者隱藏正法令不見聞。四者他欲樂法數數障礙。瞋恚斷善覆蓋不說。誑賺他人唯自求利。迦葉。如是四種。是名壞滅菩薩智慧。我今於此。重說頌曰。若人慢佛法
憎嫉法師處樂法作隱藏 求法而障礙瞋怒斷善根 覆法不為說愛樂誑賺他
恒行自求利我說此四法 斷滅菩薩慧四法如是故 汝等應當知

