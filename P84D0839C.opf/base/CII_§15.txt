佛告迦葉波。有四種法。為菩薩影像。迦葉白言。云何四法。一者為利養不為法。二者為要稱讚不為戒德。三者自利求安不利苦惱眾生。四者於實德能不生分別樂欲。迦葉。如是四法。為菩薩影像。我今於此。重說頌曰。廣求於利養
不為聽受法愛樂人讚揚 棄捨於德業一向求自安 不愍眾生苦於彼實德能 無樂無分別如是四種法 佛說為影像汝諸菩薩眾 各各宜遠離

