所有身口意 三業不清淨貪愛不調伏 麁惡行不密圓頂服三衣 執持於應器佛說此沙門 恒行於色相雖然依彼行 虛誑而不實詐現四威儀 示同於聖者遠離和合處 恒餐麁惡食無彼清淨行 密行於虛誑或彼為求名
要他行稱讚詐修於戒定 示衒行頭陀內意不調伏 誑賺於信施不行離欲善 亦不息攀緣見說法相空 怖同登山險或居山野間 而無真實意佛說此沙門 為求名聞故若彼實行者 不為於身命妄求名利養
亦無求快樂唯修正解脫 救拔諸惡趣雖知深法空 不得於寂靜亦無非寂靜 不住於涅槃不得於生死 不著於聖人不捨於凡夫 本自無所來今亦無所去 一切法寂然佛說於此人 是名實行者

