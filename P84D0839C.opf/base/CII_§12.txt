佛告迦葉波。有四種法成菩薩道。迦葉白言。云何四法。一者於一切眾生心行平等。二者於一切眾生用佛智教化。三者於一切眾生演說妙法。四者於一切眾生行正方便。迦葉。如是四法。成菩薩道。我今於此。重說頌曰。於彼群生類
恒行平等心教導諸有情 令入如來智常演微妙法 救度一切人安住真實中 是名正方便此四平等法 佛自恒宣說依教彼恒行 成就菩薩道

