佛告迦葉波。有四種法。為菩薩怨而不可行。迦葉白言。云何四法。一者樂修小乘自利之行。二者行辟支佛乘淺近理法。三者隨順世間呪術伎藝。四者用世智聰辯。集彼世間虛妄無利之法。迦葉。如是四法。為菩薩冤不可同行。我今於此。重說頌曰。若行聲聞乘
出家自利行及彼辟支迦 證悟淺理行耽著世間藝 伎術禁呪等復用世智辯 虛集無利法誑賺於眾生 不到真實際此四菩薩行 善根皆滅盡冤家不同行
佛言宜遠離

