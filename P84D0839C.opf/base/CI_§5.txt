佛告迦葉波。有四法具足。令諸菩薩已生未生善法皆令滅盡永不增長。迦葉白言。云何四法。一者世間所有深著我見。二者觀察種族住著利養行呪力事。三者瞋恨菩薩偏讚佛教不普稱讚。四者未聞難見經法聞之疑謗。如是迦葉。具此四法。令諸菩薩已生未生善法皆悉滅盡永不增長。我今於此。重說頌曰。由此著我見
皆令善法盡觀察於種族 呪術求利養毀於菩薩教 而不普稱讚未聞甚深經 聞之生疑謗具行此四法
不久善法盡是故諸菩薩 行此四法者遠離佛菩提 譬如天與地。

