我今於此而說頌曰。臨終不受苦 非見諸惡相手不摸虛空 腳足無蹴踏便利絕漏失 身根不臭穢腹藏無胮脹 舌紅不彎縮眼目相儼然 命終顏不改如是身十種 福善清淨相言音得美妙 出語而慈善所說自殊常
發語人愛樂復有柔軟聲 所言而誠諦方便能問訊 堪令人聽受天龍眾亦欽 清響如佛語如是口十種 口業得清淨心意雖瞋恚 嫉妬而不生於自無恃怙 冤惱亦自除得離眾過失 顛倒想不生不作於下劣 禁戒勿令虧正意而繫念
遠離於我人復得三摩地 通達諸佛法如是意十種 心業清淨相

