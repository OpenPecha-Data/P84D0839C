佛告迦葉波。我為菩薩。說譬喻法。令彼知見為菩薩德。迦葉白言。其義云何。迦葉。譬如地大與一切眾生。為其所依令彼長養。而彼地大於其眾生無求無愛。菩薩亦然。從初發心直至道場。坐得成菩提。於其中間。運度一切眾生無愛無求。亦復如是。我今於此。而說頌曰。譬如地大
與諸眾生依止長養 於彼眾生無求無愛 菩薩亦爾從初發心 直至道場成無上覺 運度有情無求無愛 無冤無親平等攝受 令得菩提

