佛告迦葉波。有四種法。為菩薩實德。迦葉白言。云何四法。一者入空解脫門。信業報無性。二者入無我無願門。雖得涅槃。恒起大悲樂度眾生。三者於大輪迴巧施方便。四者於諸有情雖行給施不求果報。迦葉。如是四法。為菩薩實德。我今於此。重說頌曰。入彼空解脫
信觀業無性無我無願門 安住慈愍行雖證涅槃空 樂度眾生故於彼輪迴中 巧設諸方便廣濟於群生 不希於福報

