爾時世尊而說頌曰。所持離垢戒 非住我人相無犯亦無持 無縛亦無解微妙甚深善 遠離於疑惑迦葉此戒相 如來真實說所持無垢戒 而於彼世間非為自身命 普濟諸群生同入真如際 迦葉此戒相如來真實說所持離垢戒
於彼我人中無染亦無淨 無暗亦無明無得亦無失 不住於此岸不到於彼岸 亦非於中流縛脫而平等 無住如虛空非相非非相 迦葉此戒相如來真實說所持無垢戒

