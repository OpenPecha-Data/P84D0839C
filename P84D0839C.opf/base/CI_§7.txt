佛告迦葉波。有四種法。生不正心離菩薩行。迦葉白言。云何四法。一者疑惑佛法心不愛樂。二者我見貢高瞋恚有情。三者他得利養貪愛憎嫉。四者於佛菩薩不生信敬。亦不稱讚而復毀謗。迦葉如是四法。生不正心離菩薩行。我今於此。重說頌曰。疑惑諸佛法
作意不愛樂貢高我見增 瞋恚眾生故他所得利養 貪愛起憎嫉於佛菩薩眾 心不生信受此四不正心 遠離菩薩行

