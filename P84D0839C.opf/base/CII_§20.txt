佛告迦葉波。有四種法。生菩薩無量福德。迦葉白言。云何四法。一者恒行法施心無悋惜。二者起大悲心救護破戒眾生。三者化諸有情發菩提心。四者於下劣惡人忍辱救護。迦葉。如是四法。出生菩薩無量福德。我今於此。重說頌曰。廣說諸妙法
清淨心無悋毀禁諸有情 救護垂慈愍令彼眾生類 發於淨覺心種種劣惡人 救護行忍辱菩薩及諸佛 同行此四行

