佛告迦葉波。有四種法為菩薩善友。迦葉白言。云何四法。一者所有求菩提道者。為菩薩善友。二者作大法師。為菩薩善友。三者以聞思修慧。出生一切善根者。為菩薩善友。四者於佛世尊求一切佛法者。為菩薩善友。迦葉如是四法。為菩薩善友。我今於此。重說頌曰。求成菩提者
佛子親善友作大說法師 顯發聞思慧教化諸眾生 出生五善根恒為善逝子 當獲正覺道佛說此四法 不迷於正行令得大菩提 是名真善友

