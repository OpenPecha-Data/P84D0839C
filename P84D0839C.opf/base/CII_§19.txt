佛告迦葉波。有四種法。集菩薩一切善根。迦葉白言。四法云何。一者樂住林間寂靜宴默。二者布施愛語利行同事攝諸眾生。三者樂求妙法棄捨身命。四者聞義不足集諸善根勤行精進。迦葉。如是四法。能集菩薩一切善根。我今於此。重說頌曰。樂住閑寂處
宴默離喧煩四攝御眾生 令登於覺路勤求於妙法 棄捨於身命精進集善根 聞法心無足佛說此四行 出生無邊善

