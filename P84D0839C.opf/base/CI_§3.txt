佛告大迦葉。有四法具足。迷障菩薩菩提心。迦葉白言。云何四法迷障菩提心。此四法者。一者所有阿闍梨師及諸善友。行德尊重反生毀謗。二者他善增盛於彼破滅。三者若諸眾生行大乘行。而不稱讚妄言謗毀。四者棄背正心邪妄分別。如是迦葉。此四種法迷障菩薩菩提心我今於此。重說頌曰。闍梨師善友
行德俱尊重不行恭敬心 反生於輕毀他善增熾盛 破壞滅除他菩提大行人 謗毀行輕慢棄背正真心 邪妄而分別如斯四惡行
迷障佛菩提是故此四法 遠離無上覺無此四過者 最上得菩提

