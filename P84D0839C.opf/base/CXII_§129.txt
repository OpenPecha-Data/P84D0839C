佛告迦葉。譬如醫人修合湯藥將往四方欲療眾病。忽自得疾而不能救。迦葉。如是若彼比丘修彼多聞。欲化有情忽爾之間。自起煩惱而不能伏。我今於此而說頌曰。譬如良醫人 修合諸湯藥持往於四方 治彼眾生病自忽有疾苦
不能自醫療比丘亦如是 修學於多聞欲行於化導 自忽煩惱生不能善制止 虛施於辛苦

