佛告迦葉波。菩薩有四種違犯。迦葉白言。云何四種。一者眾生信根未熟而往化他。菩薩違犯。二者下劣邪見眾生廣說佛法。菩薩違犯。三者為小乘眾生說大乘法。菩薩違犯。四者輕慢正行持戒眾生。攝受犯戒邪行眾生。迦葉。如是四種。菩薩違犯。我今於此。重說頌曰。眾生信未熟
而往化於彼下劣邪有情 為彼廣說法於彼聲聞處 分別大乘法輕慢正行人 攝受破戒者知此四違犯 菩薩須遠離依此四法行 菩提不成就

